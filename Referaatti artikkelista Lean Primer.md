### Referaatti Craig Larmanin ja Bas Vodden artikkelista Lean Primer

Lean perustuu Toyotan kehittämään tuotantomalliin The Toyota Way, jonka periaatteita MIT:n tutkijat alkoivat kutsua yleisesti termillä Lean.

Koko Lean-ajattelun kantavana ajatuksena ja tavoitteena on tuottaa arvoa kestävällä tavalla ja nopeasti noudattamalla kaikissa prosessin vaiheissa lyhyitä kiertoaikoja. Lyhyitä kiertoaikoja ei pyritä saavuttamaan oikomalla mutkia ja tinkimällä laadusta vaan jatkuvalla menetelmien ja toimintatapojen kehittämisellä.

Leanin perustana toimii kädet savessa oppiminen. Erityisesti Toyotalla tämä näkyy siinä, että kaikki uudet työntekijät ja varsinkin johtajat viettävät pitkähkön ajan alkukoulutuksestaan tekemässä varsinaista työtä eli esim autojen kokoonpanolinjalla.

Leania kuvataan usein talolla, jonka perustana on johto, joka toimii leanin perusteiden mukaisesti ja opettaa organisaatiolla lean-ajattelua. Talon kantavina pilareina toimivat jatkuva kehittäminen ja toimintatapojen parantaminen sekä ihmisten arvostaminen. Talon ytimenä on tuotekehitys ja leanin 14 periaatetta: Long-term philosophy, Flow, Pull, Level the work, Stop & fix, Master norms, simple visual management, Well-tested technology, Grow leaders from within, Develop exceptional people, Respect your external partners, Go see, Make decisions slowly by consensus and implement rapidly sekä Kaizen eli jatkuva toimintatapojen kehittäminen.
Lean-talon kattona ja koko toiminnan tuloksena saavutetaan lyhyillä toimitusajoilla laadukkaita asiakkaalle arvokkaita tuotteita alhaisilla kustannuksilla ja turvallisesti.
